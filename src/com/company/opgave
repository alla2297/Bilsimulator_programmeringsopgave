Skriv en applikation, som kan bruges som et simpelt styresystem til en elbil som fx en Tesla.
Bilen skal kunne styres med ren elektronik.

1. Du skal begynde med at bygge en Bil klasse. Bilen skal have adskillige egenskaber, som beskriver bilen.
Lav instansvariabler til disse egenskaber, fx biltype, model, stelnummer, antal døre, softwareversion, GPS koordinater,
hastighed m.fl. Være opmærksom på at vælge de rigtige variabeltyper. Lav getters og setters til disse egenskaber.

2.Lav en Main klasse, som skal indeholde en main-metode, som vi kan eksekvere.
Mainmetoden skal oprette  et Bil-objekt, og vise dets egenskaber.

3.Herefter skal du “konstruere” bilen af de dele, som en rigtig bil består af.
Lav klasserne: Rat, Bremse, Motor og Hjul og lav instanser af dem til Bil klassen.

4.Når dette er gjort, skal du lave metoder i Bil klassen, som kan få bilen til at starte og stoppe.
I virkeligheden vil disse kobles til bilens elektronik, men i denne øvelse skal de blot udskrive beskeder såsom:
Motor tændt, Motor slukket. Hastighed stiger med 1 km/t. Bremsen er presset 87% ned.

Lav metoder til følgende:

1.Motor skal kunne tændes, slukkes. Motorens omdrejning kan have værdier mellem 0% og 100%, og du skal lave metoder,
som øger omdrejninger med 1% eller sænker omdrejninger med 1%.
Du skal også lave en metode som hedder cruiseControl(int hastighed),
som kan sætte bilens omdrejning til et tal mellem 1% og 100%.

2.Hjul skal kunne dreje fra -75 grader (venstre) til +75 grader (højre).
Når rattet drejer, skal hjulene også dreje tilsvarende. Når hjulene drejer, skal rattet også reje tilsvarende.

3.Bremsen kan være presset ind mellem 0% og 100%. 100% betyder fuld opbremsning,
mens 0% betyder at bremsen er ikke presset ned. Denne skal påvirke omdrejningerne i bilens motor tilsvarende.

Når det hele ser ud til at spille sammen, kan du udvide main-metoden således, at bilen kan styres vi kommandoer.
Et eksempel på en kørsel af programmet:

Bilobjektet er oprettet.

Biltype: Tesla
Model: Model X
Stelnummer,: 02930923
Antal døre: 4
Softwareversion: 0.0.1
GPS koordinater: 55.22458, 11.757075
Hastighed: 0 km/t

Venter på kommando (fx start, stop, accelerer, brems, drej, status): start
Motoren er startet.

Venter på kommando (fx start, stop, accelerer, brems, drej, status): accelerer
Bilen accelerer, omdrejning er 1%.

Venter på kommando (fx start, stop, accelerer, brems, drej, status): accelerer
Bilen accelerer, omdrejning er 2%.

Venter på kommando (fx start, stop, accelerer, brems, drej, status): drej
Hvilken vej? Venstre
Hvor meget? 10
Drejer venstre 10%.

Venter på kommando (fx start, stop, accelerer, brems, drej, status): status
Bilen Tesla kører med 2%, drejer -10%.

Udvid programmet, så simulationen bliver så realistisk som muligt.